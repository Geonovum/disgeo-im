![Waterschapsgebied - detail](data/media/waterschapsgebied-detail.png "Waterschapsgebied - detail")

Net als de Rijksoverheid, de provincies en de gemeenten, is een waterschap een regionaal openbaar lichaan. Het zorgt voor het waterbeheer in een bepaald gebied. Tot haar taken behoren het beschermen tegen overstromingen, het zorgen voor schoon water in sloten, rivieren, meren en beken én het beheren van de hoeveelheid water. De verzameling van bestuursorganen van een waterschap, worden in dit model aangeduid met het openbaar lichaam '**Waterschap**'. Het grondgebied waarover het waterschap haar bestuur uitoefent, heet in het model het '**Waterschapsgebied**'.

Bij het modelleren zijn de volgende principes gehanteerd:

1. Een 'Waterschap' is een 'Regionaal openbaar lichaam'.
1. Een 'Waterschap' voert het bestuur over één 'Waterschapsgebied'.
1. Een 'Waterschapsgebied' wordt aangeduid met een geometrie die bestaat uit één of meerdere vlakken.
1. De geometrieën van alle 'Waterschapsgebieden' sluiten naadloos op elkaar aan, zonder gaten en zonder overlap.
1. Een 'Waterschapsgebied' wordt onafhankelijk van andere bestuurlijke gebieden samengesteld.

Waterschappen onderscheiden meerdere typen 'grenzen'. Voor het aanduiden van het '**Waterschapsgebied**', wordt de **administratieve grens** gebruikt.
