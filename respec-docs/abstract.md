Dit document beschrijft het informatiemodel samenhangende objecten (IMSO). Met het programma Doorontwikkeling in Samenhang van de Geo-basisregistraties (DiSGeo) werkt het Ministerie van BZK aan meer samenhang in de geo-informatie-infrastructuur. Eén van de activiteiten is de doorontwikkeling van enkele bestaande geo-basisregistraties tot één informatiemodel samenhangende objecten. Het informatiemodel wordt stap voor stap per thema ontwikkeld, maar beschrijft uiteindelijk het geheel aan geo-informatie die in samenhang beschikbaar moet komen.