# Inleiding

Het IMSO beschrijft hoe objectn in de fysieke werkelijkheid met elkaar samenhangen. Hierin kunnen de basisregistratie adressen en gebouwen (BAG) en de basisregistratie grootschalige topografie (BGT) in samenhang bevraagd worden. Daarnaast is het de bedoeling dat ook het gedeelte van de WOZ-administratie waarin objectgegevens zijn opgenomen en een aantal basisgegevens uit aanpalende registraties hieraan gekoppeld worden. Ook zijn er belangrijke raakvlakken met de basisregistratie topografie (BRT) en het Nationaal Wegenbestand.

## Doel

Tussen verschillende informatiemodellen van de geo-basisregistraties heeft in de loop van de jaren afstemming plaatsgevonden. Toch is er nog steeds sprake van een gebrekkige aansluiting tussen deze verschillende informatiemodellen. Met het IMSO wordt beoogd om meer samenhang aan te brengen tussen de verschillende objecttypen en de eigenschappen die daarover worden bijgehouden. Hiermee kunnen bijhoudingsprocessen worden vereenvoudigd, de informatievoorziening flexibeler worden opgezet en de wensen van gebruikers om meer samenhangende informatie worden ingewilligd.

## Achtergrond en scope

De achtergrond, rationale en scope van dit informatiemodel worden beschreven in een serie scope documenten, één per thema, die in de loop der tijd beschikbaar komen. Een algemene schets van de gewenste inhoud staat in het document "DiS Geo : Eisen aan model samenhangende objectenregistratie" [[EMSO]]. Verder is beschikbaar het scopedocument [Bestuurlijke Gebieden](https://geonovum.github.io/disgeo-scope/bestuurlijkegebieden/). Overige scopedocumenten worden ontwikkeld in de [GitHub repository voor DiSGeo scopedocumenten](https://github.com/Geonovum/disgeo-scope/).

## Leeswijzer

Puntsgewijs:
 - Hoofdstuk 2: geometrie, metadata, historie en levensloop.
 - Hoofdstuk 3: algemene beschrijving van het IMSO en de inhoud per onderwerp
 - Hoofdstuk 4: gegevensdefinitie
 - Hoofdstuk 5: inhoud van waardelijsten
 - Tot slot bijlagen en referenties.