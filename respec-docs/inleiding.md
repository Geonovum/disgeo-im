# Inleiding

Het Informatiemodel Samenhangende Objecten (IMSO) beschrijft hoe objecten in de fysieke werkelijkheid, zoals vastgelegd in verschillende geo-basisregistraties, met elkaar samenhangen. Dit model maakt het mogelijk om gegevens uit onder andere de Basisregistratie Adressen en Gebouwen (BAG), de Basisregistratie Grootschalige Topografie (BGT), de Basisregistratie Topografie (BRT) en delen van de Waarde Onroerende Zaken (WOZ) in samenhang te bevragen en te gebruiken. 

Een belangrijk onderdeel van het IMSO is het thema Bestuurlijke Gebieden. Dit thema beschrijft de afbakening en relaties van bestuurlijke gebieden, zoals gemeenten, provincies, waterschappen en maritieme zones, en hun relatie tot de verantwoordelijke overheidsorganisaties.

## Doel

Het IMSO beoogt meer samenhang aan te brengen tussen verschillende objecttypen en hun eigenschappen binnen de geo-basisregistraties. Hierdoor kunnen bijhoudingsprocessen worden vereenvoudigd, de informatievoorziening flexibeler worden ingericht en wordt beter voldaan aan de behoefte aan samenhangende informatie.

## Achtergrond en scope

De achtergrond, rationale en scope van dit informatiemodel worden beschreven in een serie scope documenten, één per thema, die in de loop der tijd beschikbaar komen. Een algemene schets van de gewenste inhoud staat in het document "DiSGeo : Eisen aan model samenhangende objectenregistratie" [[EMSO]]. Verder is beschikbaar het scopedocument [Bestuurlijke Gebieden](https://geonovum.github.io/disgeo-scope/bestuurlijkegebieden/). Overige scopedocumenten worden ontwikkeld in de [GitHub repository voor DiSGeo scopedocumenten](https://github.com/Geonovum/disgeo-scope/).

## Leeswijzer

Puntsgewijs:
 - Hoofdstuk 2: geometrie en levenscyclus van objecten.
 - Hoofdstuk 3: algemene beschrijving van het IMSO en de inhoud per onderwerp
 - Hoofdstuk 4: het informatiemodel in detail
 - Tot slot bijlagen en referenties.

In dit document staan ook de gedetailleerde UML-diagrammen. Je kunt op alle diagrammen klikken om in te zoomen en details van de modellen te bekijken.
